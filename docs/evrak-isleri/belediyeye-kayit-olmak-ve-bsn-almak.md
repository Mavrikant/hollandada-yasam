---
layout: default
title: Belediyeye kayıt olmak ve BSN almak
parent: Evrak İşleri
nav_order: 1
permalink: /belediyeye-kayit-olmak-ve-bsn-almak
---

### BSN nedir? Ne için gereklidir?

BSN; uzun ismiyle burgerservicenummer, yani vatandaşlık numarası demektir. Hollanda'da çeşitli idari işler için BSN
kullanılır. Bunlardan bazıları; çalışmak, banka hesabı açmak, sağlık sigortası yaptırmak ve sağlık hizmetlerinden
yararlanmaktır. Hollanda'dan ayrılıp uzun süre sonra dönseniz bile BSN aynı kalacaktır.

### Nasıl BSN alınır?

BSN almak için yaşadığınız belediyeye kayıt yaptırmanız gerekmektedir. Yaşadığınız belediyeye yaptırdığınız ilk kayıttan
sonra size BSN verilir.

### Belediyeye nasıl kayıt olunur?

Belediyeye ilk kayıt, belediye binasında randevu ile yapılmaktadır. Belediyenin sitesinden veya telefon ile randevu
alınabilir. Kayıt yaptıracak herkesin orada bulunması gerekir.

### Yanımda neler getirmeliyim?

* Kayıt yaptıracak kişi veya kişilerin pasaportları
* Uluslararası doğum belgesi(Formül A belgesi)
* Eğer evliyseniz uluslararası evlenme belgesi(Formül B belgesi)

> Bazı belediyeler Formül A ve Formül B belgelerinin apostilli olmasına çok dikkat etmektedir. Eğer bu belgeyi
> Hollanda'ya gelmeden önce almamışsanız. Bağlı olduğunuz konsolosluktan alabilirsiniz.

* Eğer oturduğunuz ev size aitse satın aldığınıza dair kontrat. Oturduğunuz ev kiralık ise kira kontratı

> Bazı işverenler ya da geçici konaklama yerleri geçici olarak sizin o adrese kayıt olmanıza izin vermektedir. İhtiyaç
> halinde konakladığınız yere veya işvereninize danışabilirsiniz.

Yukarıdaki bilgiler haricinde her belediyenin farklı kuralları olabilir. Bundan dolayı ilgili belediyenin resmi
sitesinden kontrol etmekte fayda var. En kalabalık nüfusa sahip 5 belediyenin kayıt sayfasına aşağıdan ulaşabilirsin.

- [Amsterdam](https://www.amsterdam.nl/en/civil-affairs/first-registration/)
- [Rotterdam](https://www.rotterdam.nl/loket/registration/)
- [The Hague](https://www.denhaag.nl/en/moving-and-immigration/moving-to-the-hague-from-abroad/brp-registration-when-coming-from-abroad-you-do-not-have-a-bsn-1/1st-brp-registration-for-dutch-citizens-coming-from-abroad-you-do-not-have-a-bsn.htm)
- [Utrecht](https://www.utrecht.nl/city-of-utrecht/registration/registering-from-abroad/)
- [Eindhoven](https://www.eindhoven.nl/stad-en-wonen/verhuizen/verhuizen-vanuit-het-buitenland?suggestie=Verhuizen%20vanuit%20het%20buitenland)
